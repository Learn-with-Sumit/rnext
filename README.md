লার্ন উইথ সুমিত এর প্রথম এসাইনমেন্ট এ আপনাকে স্বাগতম। এই মডিউলে যা যা দেখানো হয়েছে, তার উপর ভিত্তি করে আপনাদের জন্যে একটি এসাইনমেন্ট তৈরি করা হয়েছে। এই এসাইনমেন্ট এর জন্য আমরা HTML এবং Tailwind CSS ব্যবহার করে একটি template তৈরি করে দিয়েছি। আপনাদের কাজ হবে এই template ব্যবহার করে এসাইনমেন্ট করা। **_এই এসাইনমেন্ট এ আপনি নিজের ইচ্ছা মত ডিজাইন বা টেমপ্লেট পরিবর্তন করতে পারবেন না এবং আপনাকে এই মডিউলে যা যা শেখানো হয়েছে, শুধু মাত্র সেগুলো ব্যবহার করেই Vite & React দিয়ে প্রোজেক্টটি করতে হবে। অন্যথায় আপনার মার্ক এর উপর প্রভাব পড়তে পারে।_**

## এসাইনমেন্ট এ আপনাকে যা যা করতে হবেঃ

✓ প্রথমেই একটি ফোল্ডারে গিয়ে **npm create vite@latest** কমান্ড ব্যবহার করে একটি নতুন React প্রোজেক্ট তৈরি করুন ।

✓ আপনার তৈরি করা নতুন React প্রোজেক্ট এ [Tailwindcss](https://tailwindcss.com/docs/installation/using-vite) ইন্সটল করুন। তবে মনে রাখবেন আপনি tailwind এর ভার্শন ৪ ব্যবহার করবেন। ভার্শন ৪ ইন্সটল করার জন্যে এই [ডকুমেন্টেশন লিংক](https://tailwindcss.com/docs/installation/using-vite) এর স্টেপ 2 থেকে ফলো করতে পারেন ।

✓ যদি আপনার Tailwindcss সঠিক ভাবে ইন্সটল হয়ে থাকে, এবং আপনার React প্রোজেক্টে ঠিক ভাবে কাজ করে তাহলে আমাদের দেয়া index.html ফাইলের কোড গুলোকে React কম্পোনেন্ট এ তৈরি করতে হবে ।

✓ কম্পোনেন্ট তৈরি করার ক্ষেত্রে, প্রতিটি সেকশন অর্থাৎ, Header Section, Hero, Services সহ সকল সেকশন গুলোকে আলাদা আলাদা কম্পোনেন্ট এ ভেঙ্গে নিয়ে কাজ করতে হবে । অর্থাৎ Header.jsx কম্পোনেন্ট ফাইলে শুধু Header এর সম্পর্কিত কোড থাকবে । তবে শুধু এই কয়টি কম্পোনেন্ট না, আপনাকে পুরো প্রোজেক্ট থেকে সঠিক ভাবে বিবেচনা করে ছোটছোট Re-useable কম্পোনেন্ট বানাতে হবে।

✓ পুরো প্রোজেক্ট এ আপনাকে Re-useable কম্পোনেন্ট বানাতে হবে। উদাহরণ হিসেবে, Service সেকশন গুলোর মধ্যে একটি সেকশন রয়েছে, যার টাইটেল "Trusted Worldwide" দেয়া রয়েছে। সেই সেকশনের ডান পাশে "99.99% uptime", "600M+ Users", "100+ countries", এবং "5+ Million" নামে চার টি অপশন দেখতে পারছেন। এখানে আপনাকে Re-useable কম্পোনেন্ট বানাতে হবে। অর্থাৎ কম্পোনেট হবে মাত্র একটি, তবে আপনি Props pass একই কম্পোনেট কে বিভিন্ন ভাবে রেন্ডার করবেন । অনেকটা lesson ১.১৩ তে দেখানো, Square কম্পোনেন্ট এ আলাদা আলাদা ভ্যালু পাঠানোর মত । Square কম্পোনেন্ট এ ভ্যালু পাঠানো হয়েছিল, আপনাদের এসাইনমেন্ট এর ক্ষেত্রে title, description এবং icon এর নাম পাঠাতে হবে । প্রায় প্রতিটি সেকশনেই এধরনের Re-useable কম্পোনেন্ট বানানোর scope রয়েছে । আপনাকে নিজেকে সেগুলো বুঝে, বুঝে আমাদের দেয়া এসাইনমেন্ট গুলো করতে হবে ।

✓ আমাদের দেওয়া index.html ফাইলে অনেকগুলো `<svg>` ট্যাগ আছে। প্রতিটি `<svg>` এর জন্য আলাদা একটি কম্পোনেন্ট তৈরি করতে হবে। যেমন, যদি কোনও SVG কোডে Google, GitHub বা Shopping Cart এর আইকন থাকে, তাহলে ওই `<svg>...</svg>` অংশটি কপি করে নতুন একটি কম্পোনেন্টে রাখবে এবং সেই SVG কোডটি রিটার্ন করবে। এরপর আপনার রিয়াক্ট প্রজেক্ট-এ সরাসরি `<svg>...</svg>` না লিখে, ওই কম্পোনেন্ট ব্যবহার করবে। উদাহরণঃ `<svg>...</svg>` এর জায়গায় `<GoogleIcon />` এভাবে লিখবে।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

**এসাইনমেন্টে আপনাকে মাত্র দুইটা জিনিস সাবমিট করতে হবে:**

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না। তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। আরেকটি বিষয় খুবই গুরুত্বপূর্ণ। আপনার প্রজেক্টে কোন এনভায়রনমেন্ট ফাইল যেমন .env অথবা .env.local থাকলে সেগুলোতে থাকা ইনফর্মেশন যদি আপনার প্রজেক্টটি কাজ করার জন্য প্রয়োজনীয় হয়, তাহলে সেগুলো অবশ্যই আপনার .gitignore ফাইল থেকে সরিয়ে নিবেন যেন আমরা সেটি দেখতে পাই। কারণ এসাইনমেন্ট রিভিউ করার সময় আমরা আপনার প্রজেক্টটি রান করে দেখবো। তাই রান করার জন্য প্রয়োজনীয় সকল ফাইল আমরা যেন দেখতে পাই, সেটা আপনাকে নিশ্চিত হতে হবে।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। তবে এর বাইরে অন্য কোন হোস্টিং প্রভাইডারেও আপনি চাইলে হোস্ট করতে পারে। তবে সেক্ষেত্রে আপনার হোস্টিং রিলেটেড সমস্যা নিজেকে সল্ভ করতে হবে এবং সব কিছু ঠিক মতো কাজ করতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না। তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repository তৈরি করতে [এইখানে ক্লিক করুন](https://classroom.github.com/a/JeJ6RE7x) অথবা ব্রাউজারে এই লিংকে **https://classroom.github.com/a/JeJ6RE7x** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা **'dist'** folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
