এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট অন্যান্য এসাইনমেন্ট এর থেকে সামান্য ভিন্ন। কারণ এই এসাইনমেন্ট এ আপনাদের API বানাতে হবে, সেই সাথে UI তেও কাজ করতে হবে ।

## এসাইনমেন্টে আপনাকে যা যা করতে হবেঃ

✓ এই এসাইনমেন্টটি করতে আপনাকে [TMDB এর API](https://developer.themoviedb.org/reference/intro/getting-started) ব্যবহার করতে হবে । TMDB একটি জনপ্রিয় মুভি ডেটাবেজ API । TMDB-এর ডকুমেন্টেশন খুব সুন্দর এবং গুছানো, তাই সেটি পড়ে আপনাকে সিদ্ধান্ত নিতে হবে কখন, কোন API Endpoint ব্যবহার করবেন।

✓ পুরো এসাইনমেন্ট এ, Frontend থেকে সরাসরি TMDB API-এর সার্ভারে কোনো API Request করা যাবে না। যদি ক্লায়েন্ট সাইড থেকে নেটওয়ার্ক কল করার প্রয়োজন হয়, তাহলে অবশ্যই Route Handler ব্যবহার করে একটি কাস্টম API Endpoint তৈরি করতে হবে, যা TMDB API-এর সাথে যোগাযোগ করবে।

✓ আমাদের দেয়া টেমপ্লেট এর index.html কে সার্ভার সাইড এ রেন্ডার করতে হবে। সার্ভার সাইড থেকে মুভি লিস্ট নিয়ে এসে এই পেজ তৈরি করতে হবে । কোন সেকশনে কোন ডেটা দেখাবেন, কোন API ব্যবহার করবেন, সব সিদ্ধান্ত আপনার ।

✓ হোম পেজে বেশ কিছু মুভির কার্ড রয়েছে, যেকোনো কার্ডে ক্লিক করলে আপনাকে মুভি ডিটেইলস পেজে নিয়ে যেতে হবে । মুভি ডিটেইলস পেজটিও আপনাকে সার্ভার এ তৈরি করে নিয়ে আসতে হবে। মুভি পেজের URL দেখতে এমন হবে - http://localhost:3000/movie/movie-id

✓ মুভি ডিটেইল পেজে একটি "More Like This" সেকশন রয়েছে, যা আপনাকে "TMDB API" থেকে রিলেটেড মুভি fetch করে নিয়ে আসতে হবে এবং সেই সাথে এই সেকশনটি Progressive Rendering পদ্ধতি ব্যবহার করে লোড করতে হবে। এরপর, আলাদাভাবে "More Like This" সেকশনটি লোড হবে, যাতে ব্যবহারকারী প্রথমে মুভির তথ্য দেখতে পান এবং পরবর্তীতে রিলেটেড মুভিগুলি প্রদর্শিত হয়।

✓ এক বা একাধিক মুভি Compare করার জন্যে "Compare Movies" নামক একটি পেজ রয়েছে। সেই পেজে গেলে এক বা একাধিক মুভি আপনি এক সাথে কার্ড আকারে Compare করতে পারবেন । "Add Movie" বাটনে ক্লিক করে আপনি মুভির জন্যে স্লট তৈরি করতে পারবেন । আবার Cross বাটনে ক্লিক করে স্লট রিমুভ ও করতে পারবেন । এগুলো হবে ক্লায়েন্ট সাইডে ।

✓ স্লটে থাকা "Select Movie" বাটনে ক্লিক করলে একটি ডায়ালগ বক্স আসবে, যেখানে মুভি সার্চ করার অপশন থাকবে। যখন একটি মুভি সিলেক্ট করা হবে, তখন সেই মুভি স্লটে বসে যাবে এবং UI তে দেখা যাবে।

✓ মুভি সার্চ ফিচারের জন্য আপনাকে Next.js-এর Route Handler ব্যবহার করে একটি কাস্টম API Endpoint তৈরি করতে হবে, যা TMDB API-এর সাথে যোগাযোগ করবে এবং সার্চ রেজাল্ট রিটার্ন করবে।

✓ নেভিগেশন এ একটি "Search Movies" ইনপুট ফিল্ড দেখতে পারছেন। সেখানে কোনো মুভির নাম লিখে সার্চ করলে "SearchResult.html" পেজে সার্চ রেজাল্ট দেখাতে হবে ।

✓ আপনাকে একটি MongoDB ডাটাবেস সেট আপ করতে হবে। ডাটাবেসে দুইটি কালেকশন থাকতে হবে User এবং Watch List । MongoDB ডাটাবেস অবশ্যই Mongo Atlas এ হোস্ট করতে হবে ঠিক যেভাবে আপনাদেরকে মডিউলে দেখিয়ে দেয়া হয়েছে।

✓ লগইন এবং রেজিস্টার এর টেমপ্লেট দেয়া হয়েছে, সেটি আপনাদের Implement করতে হবে । লগইন এবং রেজিস্ট্রেশন এর ডেটা User Collection এ রাখতে হবে ।

✓ মুভি ডিটেইলস পেজে, "Watch Later" নামে একটি বাটন দেখতে পারবেন । লগইন থাকা ব্যাক্তি এই বাটনে ক্লিক করলে, মুভিটি Watch List এ যুক্ত হয়ে যাবে । যদি ইউজার লগইন করা না থাকে সে ক্ষেত্রে, ইউজার কে লগইন পেজে নিয়ে যাবে ।

✓ মুভি ডিটেইলস পেজে এ থাকা বিভিন্ন সোশাল মিডিয়া বাটনে ক্লিক করলে, সেই প্লাটফর্মে মুভি ডিটেইলস পেজের লিংক শেয়ার হবে । মুভি ডিটেইলস শেয়ার হওয়ার সাথে যেন Meta Information এ মুভির Meta Image, Meta Title এবং Meta Description সঠিক ভাবে দেখা যায় ।

✓ Not Found এবং Error পেজ ঠিক ভাবে হ্যান্ডেল করতে হবে ।

## বিধি নিষেধঃ

✓ .env ফাইল github এ পুশ দিতে হবে।

✓ MongoDB ডাটাবেস অবশ্যই Mongo Atlas এ হোস্ট করতে হবে ঠিক যেভাবে আপনাদেরকে মডিউলে দেখিয়ে দেয়া হয়েছে। আপনি লোকাল মেশিনে MongoDB ইন্সটল করে লোকাল কানেকশন ইউজ করলে আমাদের কাছে গ্রহণযোগ্য হবেনা।

✓ TypeScript ব্যবহার করা যাবেনা। অবশ্যই জাভাস্ক্রিপ্ট ব্যবহার করতে হবে।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এপ্রথমে, সিংগেল মুভি ডিটেইল পেজটি লোড হবে, যেখানে মুভির বিস্তারিত তথ্য প্রদর্শিত হবে।সাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/7dcMHNsU) অথবা ব্রাউজারে এই লিংকে **https://classroom.github.com/a/7dcMHNsU** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
