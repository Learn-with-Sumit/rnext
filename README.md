এই মডিউলে যা যা দেখানো হয়েছে, তার উপর ভিত্তি করে আপনাদের জন্য এই এসাইনমেন্ট তৈরি করা হয়েছে। এই এসাইনমেন্ট-এর জন্য আমরা পূর্বের মত HTML/Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে । HTML Template টি গিটহাবে রিপোসিটরিতে "dist" folder এর ভিতরে পেয়ে যাবেন। মনে রাখবেন, এখন পর্যন্ত যা যা দেখানো বা শেখানো হয়েছে সেগুলোর মধ্যে থেকেই আপনাকে এসাইনমেন্ট করতে হবে । আপনাকে Vite সেটআপ করে এবং TypeScript ব্যবহার না করে JavaScript দিয়েই এসাইনমেন্টটি করতে হবে। আমাদের বলে দেয়া নিয়মের বাহিরে গিয়ে, আপনার মন মত করে এসাইনমেন্ট করলে কোন মার্ক দেয়া হবে না । এক্ষেত্রে কোন অনুরোধ শোনা হবে না ।

## এসাইনমেন্টে আপনাকে যা যা করতে হবেঃ

✓ আপনাকে [Fake Store API](https://fakestoreapi.com) থেকে প্রোডাক্টস এর ডেটা নিয়ে এসে, প্রোডাক্টস লিস্ট রেন্ডার করতে হবে । এজন্য ফেকস্টোর এপিআই এর ডকুমেন্টেশন পড়ে বুঝে আপনাকে এটি ব্যবহার করতে হবে। আপনি একটি নতুন ডকুমেন্টেশন পড়ে বুঝতে পারছেন কিনা সেটি বুঝাও আমাদের এই এসাইনমেন্টের একটি উদ্দেশ্য।

✓ প্রোডাক্ট লিস্ট রেন্ডার করার ক্ষেত্রে সঠিক ভাবে Error, Loading State ম্যানেজ করতে হবে। অর্থাৎ যদি কোনো কারণে Error হয়, তবে সুন্দর করে Error মেসেজ দেখাবে। ডেটা নিয়ে আসার সময় Loading ইনডিকেটর দেখাবে ।

✓ API থেকে নিয়ে আসা প্রোডাক্ট গুলো price এর ভিত্তিতে Sorting করার ফিচার Implement করতে হবে ।

✓ Fake Store API থেকে ক্যাটাগরি লিস্ট নিয়ে এসে ফিল্টার এর অপশন গুলো রেন্ডার করতে হবে এবং যে ক্যাটাগরি সিলেক্ট করে দেয়া হবে, সেই ক্যাটাগরির প্রোডাক্ট Fake Store API থেকে ফিল্টার করে দেখাতে হবে ।

✓ Filter অপশনে বর্তমানে একাধিক ফিল্টার অপশন সিলেক্ট করা যাচ্ছে । কিন্তু আপনাকে এমন কন্ডিশন করতে হবে যেন শুধু একটিই অপশন সিলেক্ট করা যায় । অর্থাৎ যদি "Category 1" এ ক্লিক করেন তাহলে শুধু "Category 1" ই সিলেক্টেড থাকবে। "Category 1" সিলেক্টেড থাকা অবস্থায় " Category 2" সিলেক্ট করলে "Category 1" ডি-সিলেক্ট হয়ে Category 2 সিলেক্ট হয়ে যাবে এবং সেই অনুযায়ী ডেটা ফিল্টার করবে । যদি কোন ক্যাটাগরি সিলেক্টেড না থাকে, তাহলে প্রথমবারের রেন্ডারের সময় যেমন করে সব প্রোডাক্ট দেখাচ্ছিলেন, তেমন ভাবেই দেখাতে হবে।

✓ প্রোডাক্ট সার্চ ফিচার ইমপ্লিমেন্ট করতে হবে । সার্চের জন্যে কোনো API নেই। সুতরাং ক্লায়েন্ট সাইডে চলে আসা প্রোডাক্ট এর উপরে সার্চ করতে হবে । যদি সার্চ আরিয়াতে কিছু না থাকে তাহলে সব প্রোডাক্ট দেখাবে।

✓ সার্চের ক্ষেত্রে Debounce ইমপ্লিমেন্ট করতে হবে ।

✓ সার্চের রেজাল্ট এর উপরে যেন Sorting করা যায় । অর্থাৎ আমরা যা সার্চ করলাম সেটির উপরে যেন আমরা Sorting করতে পারি । আবার যদি সার্চ এরিয়াতে কিছু লেখা না থাকে, তাহলে সব প্রোডাক্টের উপরও sorting করা যাবে।

✓ "Add to Cart" বাটনে ক্লিক করলে ওই প্রোডাক্ট টি কার্ট এ এড হবে এবং "Add to Cart" লিখাটি চেঞ্জ হয়ে  "Remove From Cart" হয়ে  যাবে। যেহেতু Fake Store API তে এগুলো নেই, তাই এই ক্ষেত্রে আপনাকে ক্লায়েন্ট সাইড লোকাল স্টেট দিয়ে কার্ট এ যুক্ত করা এবং রিমুভ করা হ্যান্ডেল করতে হবে।

✓ "Remove From Cart" এ ক্লিক করলে কার্ট থেকে রিমুভ হয়ে যাবে

✓ কোনো প্রোডাক্ট কার্ট এ এড বা রিমুভ হলে, উপরে কার্ট আইকনের সংখ্যা পরিবর্তন হবে ।

✓ [Fake Store API](https://fakestoreapi.com) এর ডকুমেন্টেশনটি শুরু থেকে শেষ পর্যন্ত ভালোভাবে পড়ে নিবেন এবং পড়ে আপনাকে সিদ্ধান্ত নিতে হবে, কোন API Endpoint কখন কিভাবে ব্যবহার করবেন । এ বিষয়ে Discord এ কোনো প্রকার সাহায্য চাওয়া যাবে না ।

## সামগ্রিক বিধিনিষেধঃ

- API এর জন্যে আপনি Fetch এর পরিবর্তে Axios ব্যবহার করতে পারবেন না ।
- যেহেতু Routing এখন পর্যন্ত দেখানো হয়নি, যেহেতু সেটি আপনি ব্যবহার করতে পারবেন না ।
- টাইপস্ক্রিপ্ট ব্যবহার করা যাবেনা, জাভাস্ক্রিপ্ট ব্যবহার করতে হবে।
- vite ছাড়া অন্য কোন সেটআপ ব্যবহার করা যাবেনা।
- এই এসাইনমেন্ট এর জন্যে শুধু মাত্র পাঁচটি রিকুয়ারমেন্ট লিখে দেয়া হয়েছে, এগুলোর বাহিরেও আপনার কোডের হাইজিন ফ্যাক্টর এবং বেশ কিছু জায়গায় আমরা কিছু সমস্যা বা ইউজার এক্সপেরিয়ান্স আরো ভালো করার scope রেখে দিয়েছি । সেগুলো আপনাকে implement করতে হবে এবং সেগুলো Implement এর ক্ষেত্রে আপনার কমন সেন্স আমরা খেয়াল করবো । এ বিষয়ে Discord এ কোন ধরণের আলোচনা করা যাবে না ।
- আপনি চাইলে useReducer বা useContext ব্যবহার করতে পারেন ।
- কোডের স্ট্রাকচার এবং **প্রয়োজন ব্যাতিত** কোন ধরনের লিখা, ছবি, রঙ, আইকন, সাইজ বা অন্য কোন কিছুর পরিবর্তন করতে পারবেন না ।
- রিকুয়ারমেন্ট সেকশনে বলা বিষয় গুলো ব্যাতিত, "সামগ্রিক বিধিনিষেধ" সেকশনে বলা কোন বিষয় নিয়ে Discord এ প্রশ্ন করা যাবে না । বিশেষভাবে হাইজিন ফ্যাক্টর এবং আমরা যেই সমস্যা গুলো রেখেছি সে বিষয়ে জানতে চেয়ে কোন প্রশ্ন করা যাবে না ।

## কিভাবে সাবমিট করবেনঃ

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন। মনে রাখবেন, API যেটা আমরা দিয়ে দিয়েছি সেটা আপনাকে কোন লাইভ হোস্টিং সাইটে হোস্ট করতে হবেনা।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/JOdzIAOU) অথবা ব্রাউজারে এই লিংকে **https://classroom.github.com/a/JOdzIAOU** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
