আপনাকে অনেক অনেক অভিনন্দন, রিয়্যাক্ট শেষ করে আপনি নেক্সট জেএস এর এসাইনমেন্ট এ আপনি পৌঁছে গিয়েছেন। এটি নেক্সট জেএস উপর আপনার প্রথম এসাইনমেন্ট। আশা করি, রিয়্যাক্ট এবং নেক্সট জেএস সম্পর্কে আপনাদের অনেক ভাল একটি ধারণা হয়েছে । তাই, এই মডিউলে যা যা দেখানো হয়েছে, তার উপর ভিত্তি করে আপনাদের জন্যে এই এসাইনমেন্ট তৈরি করা হয়েছে। এই এসাইনমেন্ট এর জন্য আমরা পূর্বের মত HTML/ Tailwind CSS ব্যবহার করে একটি template তৈরি করে দিয়েছি। আপনাদেরকে এই template ব্যবহার করেই এসাইনমেন্টটি করতে হবে । HTML Template টি গিটহাব রিপোসিটরিতে "dist" folder এর ভিতরে পেয়ে যাবেন।

## এসাইনমেন্টে আপনাকে যা যা করতে হবেঃ

✓ টেমপ্লেটে দেয়া HTML কোড গুলো আপনাকে নেক্সট জেএস এ কনভার্ট করতে হবে ।

✓ হোম পেজে আপনাকে ১২ টি প্রোডাক্ট নিয়ে এসে দেখাতে হবে।

✓ প্রোডাক্ট এর নামে ক্লিক করলে, প্রোডাক্ট ডিটেইলস পেজে নিয়ে যাবে, এবং সেই প্রোডাক্টের নাম, ক্যাটেগরি, রেটিং, দাম, ডিস্কাউন্ট এর পরে দাম, ডেস্ক্রিপশন দেখাতে হবে । সেই সাথে প্রোডাক্টের একাধিক ছবি ও দেখাতে হবে (ছবি এর গ্রিড গুলো ফাংশনাল না করলেও চলবে । অর্থাৎ ছবিতে ক্লিক করলে সেটই পরিবর্তন না করলেও চলবে)। প্রোডাক্ট ডিটেইলস পেজের URL দেখতে এমন হবে - /products/{id}

✓ প্রোডাক্ট ডিটেইলস পেজ কিংবা হোম পেজ থেকে Category তে ক্লিক করলে ক্যাটেগরি পেজে নিয়ে যাবে এবং সেই ক্যাটেগরির প্রোডাক্ট দেখাবে । এক্ষেত্রে ক্যাটেগরি পেজ এর URL দেখতে এমন হবে - /category/:categoryName

✓ ক্যাটেগরি পেজের সাইডবার এ সব গুলো ক্যাটেগরি এর নাম দেখাবে এবং ক্যাটেগরি গুলতে ক্লিক করলে, ঐ ক্যাটেগরি এর প্রোডাক্ট গুলো প্রোডাক্ট লিস্ট এ দেখাতে হবে ।

✓ ক্যাটেগরি পেজের সাইডবার এ Active ক্যাটেগরি Highlight করে দেখাতে হবে ।

✓ প্রোডাক্ট এর Structured JSON লিস্ট পাবেন এই URL এ - [Products API](https://dummyjson.com/products) । এবং এই API এর ডকুমেন্টেশন পাবেন এই লিংকে - [API Documentation](https://dummyjson.com/docs/products) ।

✓ এই এসাইনমেন্ট এ আপনি Network Call করে কোনো প্রোডাক্ট নিয়ে এসে দেখাতে পারবেন না । আপনাদের [Products API](https://dummyjson.com/products) থেকে বেশ কিছু প্রোডাক্ট নিয়ে একটি json ফাইল বানাতে হবে । হোম পেজ, প্রোডাক্ট ডিটেইলস পেজ বা ক্যাটেগরি পেজের সব প্রোডাক্ট JSON ফাইল থেকেই Parse করে নিয়ে এসে দেখাতে হবে । আপনি চাইলে একাধিক json ফাইল ও বানাতে পারেন । তবে কোনো Network Call করা যাবে না ।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/wybu5iYx) অথবা ব্রাউজারে এই লিংকে **https://classroom.github.com/a/wybu5iYx** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
